---
pagetitle: Pravděpodobnost a statistika 1
lang: cz
---

# Pravděpodobnost a statistika 1 -- cvičení

V letním semestru 2025/2026 cvičím Pravděpodobnost a statistiku 1 spolu s [Júlií Križanovou](https://kam.mff.cuni.cz/~krizanova/).

Cvičení je k [přednášce doc. Šámala](https://iuuk.mff.cuni.cz/~samal/vyuka/2526/PSt1/).
Koná se ve *čtvrtek ve 14:00 v učebně S7*.
Účast na cvičení není podmínkou zápočtu.

Pokud máte jakékoliv otázky, neváhejte se ozvat buď osobně na cvičení, přes Sovu, nebo e-mailem na [uradnik@kam.mff.cuni.cz](mailto:uradnik@kam.mff.cuni.cz) nebo [krizanova@kam.mff.cuni.cz](mailto:krizanova@kam.mff.cuni.cz).

## Co jsme dělali

Zde najdete ke každému cvičení seznam probraných témat, dokumenty s příklady, a domácí úkoly.
Na cvičení nestihneme probrat všechny příklady, zbytek z nich může sloužit jako domácí opakování.
Kdybyste chtěli probrat řešení nějakého příkladu, neváhejte se ozvat.

{{cv_fill}}

## Zápočet

Získání zápočtu má tři části: *domácí úkoly, testy, a statistickou práci*.

### Domácí úkoly

Zpravidla každý týden po cvičení zadáme domácí úkol.
Domácí úkoly budou mít deadline dva týdny po zadání.
Zadávání i odevzdávání domácích úkolů bude probíhat přes Sovu.

Každý domácí úkol bude patřit do jedné ze čtyř *kategorií* -- pravděpodobnost, diskr. náhodné veličiny, spoj. náhodné veličiny, statistika.
Pro získání zápočtu je potřeba **z každé kategorie získat alespoň 50 % bodů.**

### Testy

Testy budou celkem tři, a budou se psát na cvičeních.
Plánujeme je cca v první třetině, druhé třetině, a na konci semestru.
O testech se budeme snažit dát vědět alespoň 2 týdny dopředu.

Pro získání zápočtu je potřeba **z testů celkem získat alespoň 50 % bodů.**
Případný nedostatek bodů budeme řešit individuálně na konci semestru.

### Statistická práce

Statistická práce je individuální projekt, ve kterém si vyzkoušíte analýzu dat.
Téma projektu si vymyslíte sami, inspiraci najdete například na [stránkách doc. Šámala](https://iuuk.mff.cuni.cz/~samal/PSt-Vystavka/).

Práce spočívá v použití nějaké netriviální statistické analýzy na *reálná data*.
Vypracována by měla být v Pythonu nebo R (jiné jazyky po domluvě).
Obecně doporučujeme s výběrem tématu neotálet, a ideálně ho s námi prokonzultovat ještě před tím než na něm začnete pracovat.

Práci odevzdávejte v Sově. 
Řešení by mělo obsahovat:

* PDF, ve kterém popíšete co děláte, jaký je závěr, atd.,
* zdrojová data (nebo odkaz na ně),
* program, který byl použit na získání výsledků.

Deadline na statistickou práci je *15. září.*
Úloha je hodnocena binárně -- splněno/nesplněno.
Pro získání zápočtu je potřeba **úlohu splnit.**
